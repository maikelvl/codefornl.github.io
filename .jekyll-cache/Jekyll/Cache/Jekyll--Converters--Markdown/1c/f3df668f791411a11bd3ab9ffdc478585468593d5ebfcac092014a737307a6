I"4<p>Donderdag 21 september 2017 vond de eerste gezamenlijke ICTU / Code for NL meetup plaats bij ICTU te Den Haag. Onderwerp van deze middag was:</p>

<blockquote>
  <p>hoe gaan we samenwerken aan de digitale overheid.</p>
</blockquote>

<p>Steven Gort (ICTU, <a href="https://twitter.com/datafluisteraar">@datafluisteraar</a>) opende de meetup. ICTU wil toekomstige infrastructuren verkennen voor de digitale overheid, met daar omheen een open source ecosysteem. Volgens Steven “springt” ICTU daarvoor “bij Code for NL op de bagagedrager”. Samen zullen we iedere twee maanden een meetup te organiseren om ideeën uit te wisselen, deze te testen, samen te werken en projecten te delen.</p>

<p>Ivonne Jansen-Dings (Waag Society) presenteerde de visie en missie van Stichting <a href="http://codefor.nl/">Code for NL</a>, de Nederlandse tak van <a href="http://codeforall.org/">Code for All</a>, het initiatief dat met digitale middelen concrete problemen oplost voor gewone mensen, en het niveau van digitale services van overheden omhoog brengen. Dit doet Code for All door de mens centraal te stellen en agile werken in te zetten binnen de overheid.</p>

<p>Bas Kaptijn (ICTU) gaf een presentatie over <a href="https://www.ictu.nl/discipl-technologie-voor-een-samenleving-van-de-toekomst"><strong>Discipl</strong></a>, een futuristische, holistische infrastructuur voor een automatische overheid die soevereine burgers ondersteunt, die leunt op ideeën van Jeremy Rifkin over een samenleving van overvloed (<a href="http://www.huffingtonpost.com/jeremy-rifkin/collaborative-commons-zero-marginal-cost-society_b_5064767.html"><em>The Zero Marginal Cost Society</em></a>) en van Miki Kashtan (o.a. over geweldloze communicatie, samenwerking en consensus zoals beschreven in <a href="http://thefearlessheart.org/store/reweaving-our-human-fabric/"><em>Reweaving Our Human Fabric</em></a>). Momenteel wordt er gewerkt aan een aantal concepten voor identiteit- en consensusvorming.</p>

<p>Als voorbeeld van hoe deze filosofie concreet zou kunnen worden toegepast, presenteerde Roberto Valenti <a href="http://wequest.it/">WeQuest</a>. Een wereld die draait om daadwerkelijke behoeften, in plaats van gecreëerde behoeften (marketing). Waar voor iedere behoefte een “decentrale autonome organisatie” bestaat, waarbinnen gebruikers (“prosumers”) karma punten kunnen uitgeven aan anderen die helpen bij het bevredigen van behoeften.</p>

<p>Naar aanleiding van de presentaties kwam een interessante discussie op gang over privacy in de blockchain (conclusie: als je dingen wil verbergen, stop ze dan niet in een platform), distopische effecten (zie https://en.wikipedia.org/wiki/Nosedive en https://en.wikipedia.org/wiki/Social_Credit_System) en hoe startups kunnen concurreren met tech-giganten als Google, Amazon en Facebook (antwoord: blockchain kan juist een shared database zijn, die een markt creëert).</p>

<p>Na een korte pauze en een drankje, was het tijd voor meer praktische zaken: met welke missie komen we bij elkaar, wat voor partijen zijn er aanwezig, hoe kunnen die bijdragen aan het ecosysteem, hoe kunnen we beter samenwerken en hoe kunnen we de overheid ondersteunen.</p>

<p>Op het gebied van open source samenwerking, aan zowel oplossingen voor nu als voor proof of concept toepassingen, was er een breed scala aan aanwezigen, met ieder hun eigen visie en rol: aanbieden van open source software en componenten, ontwerp en ontwikkeling van open source maartwerk, beheren van diensten, qualiteitscontrole op open source projecten, wetgeving, licensering, documentatie, projectmanagement, etc. Vanuit diverse overheden kwamen er vragen en opmerkingen over de mogelijkheden die een actieve open source community de overheid biedt.</p>

<p>Wat betreft het vaststellen van een gezamenlijke missie waren de ideeën divers. Van grote missies “een nieuwe wereld maken met internet als uitgangspunt” tot iets kleinere “overheid meer onafhankelijk maken van niet-onafhankelijke, externe kennis van ICT” kwamen voorbij. Besloten is om dit laten convergeren op basis van (een digitale versie van) “Convergent Facilitation”. Het streven is om dit experiment nu al te starten met de deelnemers aan de meetup.</p>

<p>De volgende bijeenkomst zal plaatsvinden op 9 november 2017. Aanmelden kan via <a href="https://www.meetup.com/Code-For-NL/events/243572950/">Meetup</a>.</p>
:ET